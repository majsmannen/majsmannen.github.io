<!doctype html>
<html>
<head>
<meta charset="utf-8">
<title>Svenska nobelpristagare</title>
<link href="stil.css" rel="stylesheet" type="text/css">
</head>

<body>
	<div id="frame">
		<header>
            <h1>Dag Hammarsköld</h1>
    	</header>
        <nav>
        	<ul>
            	<li><a href="Svenska%20nobel.html">Hem</a></li>
                <li><a href="Dag%20Hammar.html">Dag Hammarsköld</a></li>
                <li><a href="Ragnar.html">Ragnar Granit</a></li>
                <li><a href="Selma.html">Selma Lagerlöf</a></li>
            </ul>
        </nav>
        <article>
           <p>Dag Hjalmar Agne Carl Hammarskjöld, född 29 juli 1905 i Jönköping, död 18 september 1961 nära Ndola i Nordrhodesia (nuvarande Zambia), var en svensk nationalekonom, jurist, adelsman, ämbetsman, diplomat och författare. Från 1953 fram till sin död var han FN:s generalsekreterare. Vidare var han ledamot av Svenska Akademien från 1954 och tilldelades postumt Nobels fredspris 1961.</p>
           
           <p>Dag Hammarskjöld föddes till adelsätten Hammarskjöld i Villa Liljeholmen vid Östra Storgatan i Jönköping 1905, som den fjärde och yngste sonen (inga systrar) till blivande ecklesiastik- och statsminister Hjalmar Hammarskjöld och Agnes (född Almquist), som var dotter till chefen för Kungliga fångvårdsstyrelsen Gustaf Fridolf Almquist. Denne var halvbror till författaren Carl Jonas Love Almqvist. Dag Hammarsköld var bror till landshövding Bo Hammarskjöld och brorson till Carl Gustaf Hammarskjöld. Hans övriga bröder var Åke och Sten Hammarskjöld.</p>
        
            <p>Fadern Hjalmar Hammarskjöld utnämndes strax efter Dag Hammarskjölds födelse till diplomat i Köpenhamn, och blev 1907 landshövding i Uppsala län. Hammarskjöld växte huvudsakligen upp på Uppsala slott och såg det som sitt barndomshem. Fadern var senare statsminister åren 1914–1917.</p>
            
            <p>Redan som barn visade Hammarskjöld en intellektuell läggning; han samlade pressade växter, fjärilar och uppstoppade djur. På privatskolan Tomtebo, vid Villavägen 3 i Uppsala, började han skolan 1911 med Hildur Akselsson (1887-1944) som lärare. Hon skrev i ett brev till hans mamma att det var en glädje att undervisa honom och att han hade mycket lätt att lära. År 1916 skrevs han in på Uppsala högre allmänna läroverk som var förlagd i Katedralskolan. Han tog studenten 1923 med åtta A, fyra a och ett B (i gymnastik), och påbörjade därefter sin utbildning vid Uppsala universitet; han studerade först litteraturhistoria och poetik, filosofi samt franska, vilka ingick i hans filosofie kandidat-examen 1925, därefter nationalekonomi och slutligen samhällsvetenskapliga ämnen och juridiska studier.</p>
            
            <p>Hammarskjöld blev sedan filosofie licentiat vid Uppsala universitet 1928, och på grund av familjens ämbetsmannatraditioner och ett visst motstånd från professorn i nationalekonomi beslutade han att också läsa in en juris kandidat där (1930), docent 1933 och filosofie doktor 1934 vid Stockholms högskola i nationalekonomi. När han den 4 november 1933 försvarade sin avhandling Konjunkturspridningen: en teoretisk och historisk undersökning (bilaga till arbetslöshetsutredningen) vid Socialinstitutet, bröt han som den förste svenske ekonom traditionen att vid händelsen bära frack.</p>
        	
        </article>
        <aside>
      	  <img src="dag.gif" alt="Dag Hammarsköld" width="300" height="350">
         <figure>
          <figcaption><b> Dag Hammarsköld </b></figcaption>
        </figure>
        
        </aside>
       <footer>
        <hr>
			<i> Källa: <a href="https://sv.wikipedia.org/wiki/Dag_Hammarskj%C3%B6ld" target="_blank">Dag Hammarsköld</a> </i>
        </footer>

    </div>
</body>
</html>
